# Studieteknikk i realfag

## Regn oppgaver
Den beste læringen oppnås ved å kombinere lesing og praktisk opp- gaveløsning. Det synes å være umulig å lære denne type fag ved bare å lese pensum eller bare å lytte til forelesninger. Oppgaveregning må til i en- da høyere grad enn tidligere, og mange av tipsene senere i heftet sier noe om hvordan man kan innrette seg for at oppgaveløsningen skal gi så stort utbytte som mulig.

## Bli ikke hengende etter
Studiet starter uten store utfordringer de første par ukene, men deretter øker arbeidsmengden betydelig. Dersom du ikke passer på å skifte gir og sette inn en betydelig innsats i tide, kommer du på etterskudd. Og blir du først liggende etter, blir studiet fort et slit og du bruker mye lengre tid på å lære deg stoffet enn om du klarer å holde tritt med undervisningen. Enkelte perioder i semesteret krever ekstra innsats, spesielt ved innlevering av store obligatoriske innleveringsoppgaver

## Vern om nysgjerrigheten og interessen
Mange velger å studere realfag fordi de er genuint interessert i fagene og synes det er gøy å arbeide med dem. Det er denne interessen som ofte blir den viktigste motivasjonen for stor innsats. Dersom du finner ut at du faktisk ønsker å lære mer om de fagene du studerer, kan du hente fram den drivkraften som trengs for å gjøre studiet til en spennende og rik tid.